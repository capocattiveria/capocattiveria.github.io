---
title: "Lo Sambuco"
author: "Ibbia98"
date: '2021-04-19'
categories: 
  - All
  - Blog
tags: 
  - Aneddoti
slug: ""
draft: false
---

Tratto da una storia vera, alcune frasi sono in dialetto ciociaro, non fate caso agli eventuali errori grammaticali.

Era una giornata di primavera, ero adolescente, pochi pensieri per la testa,
e mi bastava andare in giro per essere sereno.
Credo fosse una giornata di Aprile, quando io ed un mio amico andammo a fare un giro in motorino. Il sole
ci portò a rilassarci vicino ad una fontana a pochi chilometri da casa, la cosidetta "fontana
dello sambuco", una fontana con delle vasche dove una volta facevano il bucato.
Stavamo con il corpo al sole a prendere i primi raggi di sole caldi dell'anno, cioè, in parole
povere stavamo a corpo a sole come le vincerte (lucertole).

Chiacchierando il tempo passò in fretta, una cazzata tira l'altra, quando ad un certo punto arrivò
un anziano signore. Immaginatevi un signore sulla sessantina, capelli bianchi, alto forse un metro e
sessanta, addominali nascosti bene, e non ricordo molto altro perciò date sfogo alla fantasia, tanto non sono
i dettagli che contano, ma la sensazione che trasmetteva quell'uomo, una sensazione di inettitudine.
Comunque, arrivò questo signore e le nostre cazzate smetterono di uscire dalle
nostre bocche e iniziammo ad osservare lo sconosciuto sperando che si sarebbe fermato solo per bere,
in modo da poter ritornare a parlare senza disagio. Questo non successe, il signore si fermò e mormorò
qualcosa, ma non lo ascoltai - infatti non ricordo cosa disse - perchè notai una cosa che stimolò il mio ego, anzi che lo esaltò.
Il signore portava un mazzetto di asparagi, ed io non potei fare a meno di dirgli ciò che pensavo e
dissi « Quelli ti sembrerebbero asparagi? »  anzi non dissi esattamente così, dissi la stessa cosa in
dialetto ciociaro, cioè « Chissi sariane sparni? »  feci una breve pausa e continuai « A me me parene rischiari,
andò li si raccoti? » . Ora per chi non lo sa i rischiari sono gli asparagi spigati, quelli duri, ed i rischiari li raccogli solo per la disperazione di non trovare quelli buoni. Comunque lui non mi rispose male, anzi ci rimase male, lo capii dall'espressione, e rispose « Per me sono buoni, ci faccio una frittata», in realtà anche lui rispose in dialetto cioè «Pe me so boni, na frittata ci esce » .

Io andavo per asparagi da quando ero bambino, per questo mi sentii superiore parlando di asparagi,
pensai «la frittata con i rischiari non ce la fai, meglio raccoglie un po' di mentuccia a sto punto» . Non
lo dissi però, avrei rischiato di distruggergli l'intera giornata, forse addirittura la sua esistenza.

Comunque bevve di nuovo alla fontana e per sbaglio immerse un piede dentro la vasca, così io ed il mio amico
lo deridemmo di nuovo e ci rimase di nuovo male.
Non ricordo altri dettagli, comunque quel signore credo se ne andò alla propria dimora
con il morale a pezzi, e la leggenda che abbiamo creato io ed il mio amico narra che il signore è ancora depresso
presso la propria abitazione.
C'è una morale in tutto ciò?

Non credo, però a sessant'anni non andate in giro con un mazzetto di asparagi non degni di essere raccolti.
