---
title: "Riassunto 2021"
date: 2021-12-31T11:14:21+01:00
author: "Nico Fiorini"
categories: 
  - Blog
  - All
tags: 
  - My self
  - Thought
slug: 08_recensione_2021
draft: false 
---

E' stato un anno di merda che non ha portato a quasi niente di buono, però mi sono
venute tante idee di merda che mi sono scritto e non ho sviluppato (per fortuna).
Non le ho sviluppate per questioni di tempo e per incapacità.

## Idee

### Pecoraro 2021
Avevo pensato di fare un videogioco, ovviamente un video gioco stupido, le cose serie le lascio agli
altri. Il gioco che volevo creare consisteva in un Pastore che aveva l'obbiettivo di far rientrare
le pecore nei loro recinti, un gioco 2D, però questo pastore aveva delle frasi ad effetto reali,
quelle veramente usate nel mondo della pastorizia, ad esempio: 

* tèèèè, te sparessene
* fristi lloco

I ciociari sanno di cosa sto parlando.

Inoltre il pastore avrebbe avuto delle armi speciali:
* la mazza
* la perteca (una mazza più lunga),
* il sasso da lanciare (sia raso terra che per aria)
* la fune per mpastorarle(legarle come un salame)
* il cane pastore che non gli da retta, e gli da retta soltanto con la mazza in mano

### Sopravvivenza dello studente

Ho pensato anche ad un altro gioco, uno studente che cerca di arrivare alla laurea.
Lo studente dispone di 3 barre che non deve far esaurire.

1. La barra della vita
2. La barra della felicità
3. La barra della carriera

Lo studente deve riuscire a trovare il tempo di lavorare per mangiare per non far esaurire la barra
della vita, inoltre, deve parlare con gli amici del posto per non far esaurire la felicità, e deve
riuscire anche a trovare il tempo di studiare per non autoconvincersi di essere un fallito.

Quindi lo studente può morire di fame, può morire suicidato perchè si sente solo oppure non arriva
alla laurea e rimanere un fallito.

### Useless box

Mi è venuto in mente anche di creare una scatola difficile da aprire, lasciando un messaggio all'esterno
promettendo che all'interno della scatola c'è un regalo.

All'interno della scatola avrei lasciato un'altro messaggio con scritto
"Hai vinto un bel vaffanculo spiccio."

## Idee buone
Oltre alle idee di merda qualche idea buona mi è venuta, però non le racconto perchè non
sono divertenti. Le cose che hanno un senso non hanno senso di essere raccontate.

## Le fissazioni che mi sono venute

1. Ho iniziato a farmi la doccia fredda, non so se veramente fanno bene, però
   ormai mi ci sono abituato, e risparmio il tempo di aspettare che esce l'acqua calda.
2. Mi sono allenato molto a corpo libero, non andando in palestra mi sono fatto un
   home gym a casa, una home gym di un certo livello anche.
   {{< figure src="/images/home_gym.jpg" title="La mia home gym" class="center" height="500px" >}}
   Questa home gym dispone di una barra troppo cicciotta da afferrare per fare i pull-up ed i muscle-up, e basta.
3. Far crescere dei bonsai, ho piantato una trentina di semi, ne sono germogliati una quindicina, e sono
   appassiti tutti, tasso di successo dello 0%. Non è colpa mia, vogliono stare a 30 gradi, quindi
   quando il riscaldamento globale peggiora ci riprovo.
   {{< figure src="/images/bonsai.jpg" title="Bonsai aggressivi" class="center" height="500px" >}}


## Libri letti
   
Quest'anno non ho letto molto, ormai mi sto a fa vecchio, mi alleno meno, leggo meno
e mi lamento di più.
Comunque ho letto:

1. "Il vagabondo delle stelle" di Jack London, libro fatto a mestiero, London è
  un autore che devo approfondire.
2. "Atomic Habits", letto in inglese sul kindle perchè in italiano non sono riuscito a
  piratarlo, alcuni concetti sono interessanti, ma non li applicherò nella mia vita.
3. "Deep Work", anche questo non sono riuscito a piratarlo in italiano, non ho molto da dire su questo libro, 
   bello, concetti interessanti. 
4. "Steve Jobs", un bella biografia, interessante da più punti di vista, sia dal lato umano di Steve,
  ed è interessante anche tutto il quadro storico dell'evoluzione dei dispositivi più usati
  quotidianamente.
5. "After dark" di Murakami, mi piace leggere i libri di Murakami, non credo di capirlo abbastanza bene,
  però mi piace immergermi negli scenari che crea, ascoltando anche molti brani musicali che cita nei
  suoi libri.
6. "Greenligths" di Matthew McConaughey, potevo fare a meno di leggerlo, una conferma che non devo fidarmi
  troppo di libri appena usciti e non filtrati dal tempo 
7. "Il tao del dragone" di Bruce Lee, libro fatto a mestiero.

Non ricordo se ne ho letti altri, però se non li ricordo facevano proprio schifo.
 
 
