---
title: "Scontro con una pecora"
date: 2022-03-16T09:34:38+01:00
author: "Nico Fiorini"
categories: 
  - Blog
  - All
tags: 
  - Aneddoti
slug: 12_caduta_a_pecora
draft: false
---

Già potete capire dal titolo cos'è successo, ma partiamo dal principio, e capirete 
perchè mi stanno sul cazzo i cani pastore.

Tutto ciò è successo circa due anni fa, quindi i ricordi sono quelli che sono, sbiaditi e coperti da altri eventi.
Andavo spesso in mountain bike, e mi è capitato più volte di avere a che fare con dei cani pastori,
animali molto bastardi per natura, territoriali, non gliene importa nulla delle pecore ai cani pastore,
però le vedono come di loro proprietà, e devono difenderle anche a costo di rompere le palle a dei poveri
sconosciuti che si trovano a passare per caso.
Quel giorno decisi di fare un giro in bici con mio fratello,
dove sapevo che ci sarebbe stato un cane a rompermi le palle, un pastore maremmanno,
un cane che da ora chiamerò **Cerbero**, perchè mi stava sul cazzo come 3 cani pastore messi insieme.  
Pensai, "siamo in due, c'è il 50% di probabilità che corre dietro a mio fratello 
ed io me la svigno, tanto è tutta discesa, non credo Cerbero è capace di andare
a più di 40 Km/h".

Così raggiungemmo la discesa di ghiaia ed a mio fratello non gli menzionai
Cerbero nonostante ero a conoscenza dell'animale perchè sfuggii 
alle sue grinfie già una volta, però non gli dissi niente perchè sono
un po' bastardo dentro.

Arrivati in prossimità del bastardo, la bestia era sul lato destro della
strada, così il cane iniziò ad abbaiare ed io iniziai a pedalare forte,
mio fratello anche si accorse del pericolo ed iniziò a pedalare anche lui come
se non ci fosse un domani. Passammo di fianco al cane, io sulla sinistra,
e mio fratello sulla destra, quindi il cane per logica doveva arrivare
più vicino a mio fratello siccome veniva dal lato destro,
però la logica non fa parte del mio mondo,
ed il cane iniziò a correre per venirci incontro, e prese di mira me,
riuscendo comunque a distanziarlo ed a portarci in salvo, quando ad un certo
punto entra in gioco un altro protagonista, una pecora, spuntò dal lato sinistro della strada, iniziando
a correre spaventata dal trambusto provocato da due cinghiali antropomorfi che pedalavano
per sfuggire da Cerbero.
La pecora decise di parcheggiarsi saggiamente
nella mia corsia, proprio nel momento giusto in cui io non potei
fare a meno di evitarla, così mi sono scontrato sul fianco della pecora,
facendomi impennare la bici dalla parte anteriore, facendo una capriola sulla pecora, che spaventata
sfuggì.
Cerberò non si preoccupò della pecora, ma indietreggiò e si
rivelò anche uno di quei cani che abbaia e non morde, tutto fumo e niente arrosto, un cane inutile.

Morale della favola: 
* io mi sono scorticato un'anca e le mani.
* mio fratello si è fatto delle grasse risate.
* forse anche Cerbero rise di me.

Non so che ne è stato della pecora, però sono fiducioso che non si fece nulla, 
e credo fosse già pronta ad un destino molto peggiore
dato che tutto ciò avvenne poco prima di Pasqua.

